Před deseti lety jsem jako jeden z posledních modelů v modelářském kroužku dokončil Mustang P-51B (<a href="http://www.mustangsmustangs.com/p-51/variants/p51b">skutečně tam je tam B</a>). Model byl vyroben z EPP podle vlastního návrhu (rozuměj "vlastní souřadnice pro CNC řezačku") a letěl jsem s ním jen několikrát. Zbyla po něm dvě videa a podobně žalostný počet fotek. Potom přišla několikaletá modelářská pauza a v ní se letadlo někde ztratilo. Když jsem pak loni s modelařinou znovu začal, padl na mě silný vzpomínkový optimismus a před měsícem jsem ho převedl v realitu, zakoupením mustanga P-51D od firmy šad. 

Stavebnici jsem vzal v barevné verzi a vyšla na necelých 1500 i s poštovným. Doručení firmou dpd proběhlo jako obvykle velmi kostrbatě. balík se zasekl na několik dní na depu a dalo zabrat, než se mi dostal do ruky. 

Stavebnice obsahuje všechny EPP díly, kabinu, modelářské droboští, uhlíkovou trubku a polepy na křídla. Je třeba dodat elektroniku, kola a slušnou dávku purexu. V mém případě pak i mechanismus zatahování kol, neb jsem si nechal od prodejce vyříznout v křídle šachty (udělá to na přání zdarma). Jako serva jsem použil emax 9g digitální s kovovými ložisky. Motor fialový dys 3528 a regulátor čínský za dva dolary se softwarem simonk. Všechno jsem objednával na aliexpressu. Volba regulátoru za padesát korun se ukázala jako značně kompromisní, protože navzdory tomu že integrovaný bec by měl dávat 3A/5v tak nebyl schopen čtveřici digitálních serv a zatahovací podvozek utáhnout. U pecky jsem tedy zakoupil ještě Foxy UBEC 6A, který jsem měl v plánu koupit již delší dobu a problémy s regulátorem moje plány urychlily. 

stavba modelu je poměrně jednoduchá a dá se zvládnout za pár večerů. Je třeba slepit všechny díly z EPP a podle zvolené varianty (pevné/sundavací křídlo) vykuchat místo pro baterii a přijímač. Právě kuchání místa pro baterii mi zabralo asi nejvíce času a upřímně už se teším až budu zase stavět z jiného materiálu než z EPP protože věčné trhání kuliček kleštěmi z nepřístupných míst mě už unavuje. Ve stavebnici je dodaná i uhlíková tyč, kterou jsem vlepil přibližně do poloviny hloubky křídla. nevím jestli to bude mít nějaký efekt, skoro bych řekl že na pevnost to efekt nemá, ale nevím k čemu by pak tyč ve stavebnici byla. Možná lepším řešením by byly dvě tenké ocelové/uhlíkové struny, jednu vlepit z vrchní a druhou ze spodní strany křídla, ale ve své zbrklosti jsem tohle řešení vymyslel až poté co už byla tyč v křídle a tak jsem to dál neřešil. Variantu jsem zvolil s odnímatelným křídlem pro snazší přepravu.

Zálet
Původně jsem chtěl zalétat mustanga někde, kde budu moct odstartovat ze země. Jako první se ale naskytla příležitost vyzkoušet ho na louce s trávou vzrostlou tak do půli lýtek - snad dost na to aby se dalo přistát na břicho a nezlomit vrtuli. Kola jsem tedy nechal zatažená, nasadil vrtuli 8x4, otestoval jestli se všechno hýbe správným směrem a letadlo jsem hodil na plný plyn do vzduchu. To se za velkého vzpínání vydalo vzhůru a neletělo rovně i když jsem dost potlačoval. Při plachtění k zemi se chovalo normálně a tak jsem alespoň mohl vyloučit špatnou polohu těžiště. Při třetím letu jsem zkusil vzpínání vyřešit velkým trimem do potlačení a neptejte se jak, letadlo "doplachtilo" tak z 15ti metrů pod úhlem 45 stupňů k zemi. Výsledek je viditelný na obrázku níže. 

Dal jsem se do úprav a rozhodl se zvýšit vyosení motoru dolů. Po opětovném poslepování motorové přepážky a nasazení vrtule 9x5 jsem ovšem zjistil, že se i přiohnula osa motoru. Na řadu tedy přišel svěrák a něžné údery kladivem. Osa se mi povedla dostatečně srovnat a tak mohl přijít let č. 4. Letadlo mělo stále tndenci se vzpínat, i přes větší vyosení motoru. Chyba tedy byla jinde. Ještějsem zkusil na vysílači nastavit postupné potlačování výškovky s tím jak se zvedá páka plynu a tento postup měl za následek, že bylo letadlo konečně schopné letět rovně. Jako hlavní důvod onoho vzpínání jsem ale identifikoval prohnutí trupu v oblasti nasazeného křídla, které dále způsobilo vyosení výškovky vůči rovině křídla a tím stálou tendenci stoupat, hlavě při vyšších rychlostech.

Při odpoledním letu jsem při poměrně hladkém přistání zlomil vrtuli i (už načatou)osu motoru. Alespoň jsem tedy využil dostupnost dílny a naohýbal jsem 3mm ocelovou tyč na podvozek. Původní podvozek byl naohýbán ze závitové tyče 4mm a myslím, že by se při přistání ohnul. 

Poznatky ze záletu:

*je třeba kontrolovat polohu vodorovných ploch vůči sobě po finálním sestavení modelu - trup se může vlivem nasazení křídla deformovat -g
*je třeba nějakým způsobem zpevnit trup aby se po nasazení křídel nedeformoval
*je třeba aby díra páky byla přesně nad pantem pro rovnoměrné výchylky ploch na obě strany -g
*mustang potřebuje silnější motor než co tam je teď
*uhlíková trubka v křídle nefunguje, křídlo se prohýbá. Musím doplnit o 2 uhlíkové struny, z každé strany křídla jednu -g
*osu motoru se vyplatí zkrátit na potřebnou velikost, je pak méně náchylná k ohnutí či ulomení -g








flitetest sea duck
již delší dobu jsem se zanášel myšlenkou pořídit si kromě lodičky ještě další model který bych mohl využít na blízké hostivařské přehradě. Tentokrát jsem se rozhodl, že by měl model umět i létat, než jen jezdit po vodě a tak jsem začal pátrat po vhodné stavebnici hydroplánu. Postupně jsem prozkoumal jak stavbnice z EPP, tak čistě plánky nebo modely v rozsypu a nakonec jsem se rozhodl objednat si letadlo od společnosti flitetest (více lidí asi zná spíše jako youtube kanál). Je to americká firma a do Evropy dováží teprve krátce v partnerství se společností Graupner.

Co je v balení
Modely od flitestu jsou většinou vytvořené z foamboard, což je taková obdoba kappa desky, jen lehčí. Kdo nezná kappa desku, můžeme říct že je to depron polepený z obou stran tenkou papírovou lepenkou. Koho by zarazilo, že se z tohoto materiálu vyrábí i stavebnice hydroplánů, je to možné díky tomu, že je lepenka řádně provoskovaná a díky tomu impregnovaná.  Z německa mi tedy asi po dvou dnech od objednání dorazila bedna a v ní stavebnice. Stavebnice se skládá z asi 8 foamboard desek předřezaných na laseru a pytlíku s drobným příslušenstvím, jako jsou obtisky oken, táhla, překližkové motorové přepážky a páky a pár kousků dřeva pro různé účely. K modelu je pak možno si objednat i "power pack C" což je sada všechn potřebných kousků elektroniky bez přijímače a akumulátoru. Powerpacků je více druhů a pro jednotlivé modely od flitetestu sepořizujé různé powerpacky, já se rozhodl jít cestou aliexpressu a objednat elektroniku tam + využít něco z domácích zásob. 

Stavba
Jedna věc co v balení chybí je návod, ten je totiž na youtube ve formě asi dvouhodinového videa v angličtině. Video vysvětluje sstavbu mnohem názorněji než by to kdy vysvětlil papírový návod, ale daní za to je neustálé spouštění a zastavování a znovu přehrávání některých částí. Modely flitetestu se lepí pomocí tavné pistole, což je způsob který jsem prozatím využíval jen u EPP modelů k lepení serv, takže jsem byl dost zvědavý jak to bude fungovat při stavbě celého modelu. Více méně se potvrdilo moje očekávání, že to bude trochu prasárna, protože tavná pistole má jen omezenou přesnost aplikace lepidla a foamboard je relativně křehký. Navíc to celé poměrně rychle schne (v tomto případě chladne) a tak není příliš času na nějaké úpravy pozic lepených ploch. To většinou nevadí, ale v některých případech při lepení složitějších, například zaoblených částí se do toho člověk snadno zamotá a výsledek pak není stoprocentní. Věřím ale, že tohle je věc která by se dala natrénovat a s dalšími modely stavěnými stejným způsobem už by byl menší problém.  Zároveň si umím představit, že pokud člověk využije opravdu kvalitní pistoli, která je schopná lepidlo roztavit na vysokou teplotu, bude práce trochu snazší. 